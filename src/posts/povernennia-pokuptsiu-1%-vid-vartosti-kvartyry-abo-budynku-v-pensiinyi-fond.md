---
title: 'Повернення покупцю 1% від вартості квартири або будинку в Пенсійний фонд'
date: '2021-01-20'
tags: ['Пенсійний фонд', 'Розяснення']
---

Якщо Ви купували житло, то знаєте, що нотаріус не посвідчить договору купівілі-продажу поки не буде сплачено 1% від вартості квартири або будинку в Пенсійний фонд.

Але чи знаєте, що ці кошти можна повернути?

Так, відповідно до чинного законодавства якщо Ви придбали житло вперше, то звільняєтеся від оплати 1% від вартості квартири або будинку в Пенсійний фонд. Здається все просто, я купую житло вперше і просто не сплачую збір до Пенсійного фонду. Але, ні. Дякуючи нашим законодавцям, спочатку Ви таки мусите заплатити той 1%, а тоді ця сума коштів має бути повернута Пенсійним фондом.

Якщо Ви ще не знайомі з принципом роботи Пенсійного фонду, який я сформулювала так : «Стягнути по максимуму, а виплатити по мінімуму, а краще взагалі нічого», то пояснюю. В добровільному порядку у відповідь на Вашу заяву про повернення коштів Пенсійний фонд нічого не поверне. Але, на щастя є суд. Після звернення до суду з позовом, а саме через 2 місяці, буде ухвалено рішення про зобов’язання Пенсійного фонду повернути сплачений збір у розмірі 1% від вартості житла.

І ще невеличкий бонус, оскільки в нашій державі відсутній механізм перевірки того чи куплено житло вперше, майже кожен договір купівлі-продажу житла може бути першим.

Зв’яжіться зі мною, якщо бажаєте повернути сплачений до Пенчсійного фонду збір за купівлю житла.
